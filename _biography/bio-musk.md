## Σύντομη βιογραφία του Ίλον Μάσκ

 Ο Ίλον Μάσκ γεννηθηκε το 1971 στην Πετόρια της Νότιας Αφρικής. Ως παιδί παρουσίαζε μεγαλο ταλέντο στη μάθηση και στην ανάγνωση.
Στην ηλικία των 10 ξεκίνησε να ασχολείται με τα βασικά της πληροφορικής και στα 12 ανέπτυξε και πούλησε ενα ηλεκτρονικό παιχνίδι με 
την ονομασια Blastar. Με την αποφοίτησή του από το Λύκειο στη Νότια Αφρική, μετακόμισε στον Καναδά το 1989.Εκεί γράφτηκε στο πανεπιστήμιο 
Κουίνς στο Οντάριο και κατόπιν συνέχισε τις σπουδές του στη Φυσική στο Πανεπιστήμιο της Πενσυλβάνια στις ΗΠΑ και αργότερα απέκτησε ένα πτυχίο
Οικονομικών Επιστημών στη Σχολή Οικονομικών Ουάρτον του ίδιου Πανεπιστημίου. Το 1995 μετακόμισε στην Καλιφόρνια για να ξεκινήσει το 
διδακτορικό του στην Εφαρμοσμένη Φυσική στο Πανεπιστήμιο του Στάνφορντ, ωστόσο πολύ σύντομα εγκατέλειψε τις σπουδές του,ώστε να 
επικεντρωθεί στις επιχειρηματικές του δραστηριότητες στο διαδίκτυο, τις ανανεώσιμες πηγές ενέργειας και το διάστημα.

Το 1995 ο Μασκ μαζί με τον αδελφό του, χρησιμοποιώντας 28.000 δολάρια που τους παρείχε ο πατέρας τους, ίδρυσαν την εταιρεία Zip2, μια 
διαδικτυακή εταιρεία, η οποία παρείχε υπηρεσίες καταλογογράφησης και εύρεσης εμπορικών επιχειρήσεων. Το 1999 ο Μασκ χρησιμοποίησε 10 
εκατομμύρια δολάρια από το ποσό που κέρδισε με την πώληση του Zip2 για να ιδρύσει τον διαδικτυακό τόπο X.com ο οποίος ειδικευόταν σε 
οικονομικές συναλλαγές και πληρωμές μέσω ηλεκτρονικού ταχυδρομείου.Ένα χρόνο αργότερα η εταιρεία αυτή συγχωνεύτηκε με μια άλλη και η 
νέα εταιρία που προέκυψε επικεντρώθηκε στην υπηρεσία PayPal και ονομάστηκε και η ίδια έτσι.

Χρησιμοποιώντας 100 εκατομμύρια δολάρια από την προσωπική περιουσία, που είχε έως τότε σχηματίσει, ο Μασκ ίδρυσε την SpaceX τον Ιούνιο του 2002, με τον μακροπρόθεσμο στόχο του, όπως δήλωσε, να είναι η δημιουργία ενός πραγματικού διαστημικού πολιτισμού. Κατά τα 7 πρώτα χρόνια της λειτουργίας της, η SpaceX σχεδίασε και κατασκεύασε τα διαστημικά οχήματα Falcon
και Dragon, ενώ το 2009 το Falcon 1 έγινε το πρώτο ιδιωτικό διαστημικό όχημα, το οποίο τοποθέτησε δορυφόρο γύρω από την τροχιά της Γης. Το 2012 ένα από τα οχήματα Dragon προσδέθηκε στον 
Διεθνή Διαστημικό Σταθμό μεταφέροντας προμήθειες και εξοπλισμό και μετουσιώνοντας έτσι τις αντίστοιχες συμφωνίες, που είχε συνάψει με τη ΝΑΣΑ λίγα έτη νωρίτερα ως προμηθευτής διαστημικών οχημάτων και εξοπλισμού.

Άλλη μια δραστηριότητα του Μασκ ήταν αν επενδύσει στην εταιρεία κατασκευής ηλεκτρικών αυτοκινήτων Tesla, οπου και έγινε και πρόεδρος της το 2004.
Πέρα από την κατασκευή των αυτοκινήτων, η εταιρεία είναι και προμηθευτής ηλεκτρονικών συστημάτων αυτοκινήτων σε άλλες εταιρείες. Το 2014, ο Μασκ ανακοίνωσε πως η Tesla επιτρέπει την ελεύθερη χρήση της τεχνολογίας, που είχε πριν νομικά κατοχυρωμένη και κλειδωμένη, βάσει καλής πίστης και με το σκοπό να διευρύνει και να επιταχύνει την υιοθέτηση των ηλεκτρικών αυτοκινήτων στην αγορά, λέγοντας, πως ο πραγματικός ανταγωνιστής δεν είναι οι άλλες εταιρείες, που θα κατασκευάσουν ηλεκτρικά αυτοκίνητα, αλλά η αγορά των πετρελαιοκίνητων αυτοκινήτων.
